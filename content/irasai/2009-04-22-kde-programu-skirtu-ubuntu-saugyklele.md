---
title: KDE programų, skirtų Ubuntu operacijų sistemai, saugyklėlė
author: Donatas G.
type: post
date: 2009-04-22T12:59:43+00:00
#url: /?p=141
categories:
  - naujienos
  - Programos
tags:
  - KDE
  - Programos
---
Kartais prisireikia programos, kurios diegimo paketo nėra standartinėse Ubuntu repozitorijose. Kartais tokia programa yra, bet reikia naujesnės tos programos versijos, kuri dar neparengta Ubuntu sistemai, arba parengta, tačiau &#8211; tik tai, kuri pasirodys po x mėnesių&#8230;

Tokiais atvejais tenka kompiliuoti programas iš šaltinių, arba pačiam pasigaminti paketą iš viešai prieinamų, pritaikytų arba nepritaikytų Ubuntu sistemai šaltinių. 

Laikui bėgant tokių programų mano kompiuteryje radosi vis daugiau. Ypač &#8211; pasirodžius KDE 4 grafinei aplinkai, kurios puošmenėlės (plazmoidai) dažnai prieinamos tik programų šaltinių pavidalu.  
Tad sumečiau visus taip laisvai pagamintus paketus į ftp saugyklą ir štai, jie dabar prieinami visiems:

<http://files.akl.lt/users/dgvirtual/><!--more-->

Siųskitės ir įsidiekite. 

Pvz., Ubuntu Intrepid (8.10) versijai yra šie paketai: 

  * digikam\_0.10.0-1\_i386.deb , showfoto\_0.10.0-1\_i386.deb &#8211; KDE 4 nuotraukų tvarkymo programa
  * kipi-plugins-doc\_0.2.0-1\_all.deb , kipi-plugins\_0.2.0-1\_i386.deb &#8211; KDE 4 manipuliavimo paveikslėliais paprogramių rinkinys
  * filelight\_1.9~rc2-0ubuntu1\_i386.deb &#8211; KDE 4 failų sistemos analizės įrankis
  * fsrunner\_0.6-1\_i386.deb &#8211; naudingas krunner priedas, leidžiantis iškart patekti į toliausiai failų sistemoje esantį katalogą 
  * konqueror-plugin-kdelicious\_0.1-1\_i386.deb &#8211; paprogramė, suteikianti galimybę įrašyti peržiūrimą žiniatinklio puslapį kaip nuorodą asmeniniame del.icio.us puslapyje
  * krusader\_2.0.0-0ubuntu1\_i386.deb &#8211; patogi failų tvarkytuvė, skirta KDE 4
  * kshutdown\_2.0~beta4-1ubuntu1\_i386.deb &#8211; įvairius kompiuterio išjungimo valdymo variantus siūlanti priemonė, skirta KDE 4
  * plasma-widget-network-manager\_0.0+svn930811-0ubuntu2\_i386.deb &#8211; Plasma aplinkos valdiklis (plazmoidas), skirtas tinklo sąsajų konfigūravimui
  * plasmoid-cwp\_0.9.6-1\_i386.deb &#8211; Plasma aplinkos valdiklis (plazmoidas) &#8211; orų pranešiklis
  * rkward\_0.5.0c-1\_i386.deb &#8211; statistinei analizei skirta KDE 4 programa (R programavimo kalbos grafinė sąsaja)

Iškart įspėju, kad už programų kokybę neatsakau. Jos veikė man. Tikiuosi veiks ir jums, bet garantijos neduodu. Kokio nors klastingo kodo į jas nesu įterpęs.
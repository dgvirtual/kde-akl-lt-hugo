---
title: Pradedame versti KDE S.C. vystymo šaką (trunk)
author: Andrius Štikonas
type: post
date: 2010-03-21T19:25:03+00:00
#url: /?p=249
categories:
  - Bendra
---
Pradedame versti KDE S.C. „kamieno“ atšaką. Tai – būsimoji KDE S.C. 4.5 versija.

Informacija apie tai, iš kur imame failus vertimui – [KDE vertimo vadove][1] ir puslapyje apie [progresą][2].

Kadangi vertimas yra savanoriškas, tai verčiate ką norite, bet šiuo metu labiausiai vertimų trūksta _kdebase_ modulyje (reikia bent 75%, turime 76%), _extragear-multimedia/amarok.po_ (reikia 70%, turime 67%) bei _extragear-network/konversation.po_ (reikia 67%, turime 52%) failuose.

P.S. Jei bus išversta pakankamai daug kokio nors failo vystymo atšakoje ir norėsis turėti šiuos vertimus KDE S.C. 4.4.x versijose, tai pažiūrėsiu, gal „backportinsiu“ vertimus iš vystymo šakos į stabilią.

 [1]: {{< relref "kde-vertimo-vadovas" >}}
 [2]: {{< relref "progresas" >}}

## Komentarai

### Donatas G., 2010 m. kovo 22 d.
Puiku, veiksmas vyksta 🙂 Tik kodėl taip anksti pereiname prie „kamieno“ vertimo? Nors šiaip – jokios bėdos, jei galima „backportinti“ (o kaip šį žodį išversti)?

### Andrius Štikonas, 2010 m. kovo 22 d.
Kažkaip aš saugiau jaučiuosi, kad vertimai nepasimes, jei verčiame kamieną. O kaip išverst „backportint“ tai net neįsivaizduoju, matyt reikia kelių žodžiu. Gerai bent tai, kad šio žodžio lyg ir nėra KDE vertimuose.

Dar toks klausimas: kaip verčiame mes KDE S.C. (kas reiškia KDE Software Compilation), taip ir paliekame, ar kaip nors verčiame?

### Donatas G., 2010 m. balandžio 9 d.
Dėl KDE S.C. – būtų gerai versti, bet reikia sugalvoti kūrybingą vertimą. „KDE programų rinkinys“ ?

### Mindaugas, 2010 m. balandžio 15 d.
Pritariu Donatui.  
Kuo skirtųsi kalbiniu požiūriu „KDE programų rinkinys“ nuo „KDE programinio rinkinio“?

### Andrius Štikonas, 2010 m. balandžio 15 d.
Matyt šiuo atveju geriau tiktų KDE programų rinkinys, bet vis vien abiejų variantų santrumpa yra ta pati KDE P.R.

### Adomas Jackevičius, 2010 m. gruodžio 25 d.
Pasibaigus atostogoms manau reikės ir man prisidėti prie vertėjų 🙂 jeigu sugebėsiu rasti savyje valios vertimus daryti 🙂 Myliu KDE ir noriu, kad jis būtų sulietuvintas!

### Andrius Štikonas, 2010 m. gruodžio 25 d.
Prašom. Mums tikrai labai trūksta vertėjų.

### viki, 2012 m. liepos 8 d.
Esu kažką panašaus matęs <a href="http://http://lt.wikipedia.org/" rel="nofollow">wikipedijoje</a>. Tikrai įdomu&#8230;
